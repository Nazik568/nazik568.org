<html>
	<head>
	<style>
		body{
			background-color:Navy;
			color:snow;
			font-size:40px;
		}
		#name{
			font-size:50px;
		}
			a{text-decoration: none;
			color:white;}
	</style>
	<title>Мені однаково</title>

</head>
<body>
<h1 align='center'>Мені однаково</h1>
<p align='center'>Мені однаково, чи буду<br>
	Я жить в Україні, чи ні.<br>
	Чи хто згадає, чи забуде<br>
	Мене в снігу на чужині –<br>
	Однаковісінько мені.<br>
	В неволі виріс меж чужими,<br>
	І, не оплаканий своїми,<br>
	В неволі, плачучи, умру,<br>
	І все з собою заберу,<br>
	Малого сліду не покину<br>
	На нашій славній Україні,<br>
	На нашій – не своїй землі.<br>
	І не пом'яне батько з сином,<br>
	Не скаже синові: “Молись,<br>
	Молися, сину: за Вкраїну<br><br>
	Його замучили колись”.<br>
	Мені однаковv
	о, чи буде<br>
	Той син молитися, чи ні…<br>
	Та не однаково мені,<br>
	Як Україну злії люде<br>
	Присплять, лукаві, і в огні<br>
	Її, окраденую, збудять…<br>
	Ох, не однаково мені.<br>
</p>
<p id='name1'><a href="1.html">Назад</a></p>
</body>
</html>